4 H. W. Haley.

Sed quamquam hae¹ rationes sortasse aliquid momenti habent,
tamen non rationibus sed argumentis rem diiudicare oportet.
Itaque ex saturis ipsis quaerendum est utrum Petronius Augusti
tempora an Tiberi an Gai an Claudi an Nemnis descripserit.
Hoc unum tamen concedendum est, Augusti tempora et 'gratiorem
et tutiorem materiem scriptoribus praebuisse quam reliquorum prin-
cipatus.

His praemissis argumenta apud Petronium reperta proferamus.
Quorum vel maximum est quod (c. 53) haec verba servata sunt:
‘Et plane interpellavit saltationis libidinem actuarius, qui tanquam
urbis acta recitavit: Vll. kalendas Sextiles: in praedio Cumano,
quod est Trimalchionis, nati sunt pueri XXX, puellae XL.’ Quod
neque casui neque neglegentiae tribuendum videtur: narn verbum
illud ‘Sextiles’ in codice Traguriensi plane scriptum exstat, atque
lectio difficilior est quam quae lapsu calami aut interpolatione sacta
sit. Sed ‘mensis qui Sextilis suerat ex senatus consulto Marcio Cen-
sorino C. Asinio Gallo coss.' (A.U.C. 746) ‘in Augusti honorem
dictus est Augustus, anno Augustano XX’l Quod si verum est,

Petronius Cenam Trimalchionis, quam vocant, post Galli et Censorini ,

consulatum actam esse noluit. Nam quis credere potest eum tam
neglegenter tamque inepte scripsisse ut Augustum mensem sine ulla
causa Sextilem vocaret? Quae cum ita sint, multum miror quod
Beckius hunc locum praeteriit ; nisi sorte ne nimium probaret veri-
tus est. Buechelerus autem verba contra suam sententiam valentia
silentio transiit. At Mommsenum ea verba non effugerant, qui
multum auctoritatis iis tribuendum esse censuit.² Quae eo magis

notanda sunt quod apud Petmnium (c. 38) haec quoque leguntur: ¹

‘C. Pompeius Diogenes ex kalendis Iuliis cenaculum locat ;' men-
sis enim qui antea Quintilis vocatus erat A.U.C. 710 lulius dictus est.³

Ad hoc confirmandum accedit aliud argumentum, quod Becldus
'copiose exposuit.4 Verba enim ‘Augusto, patri patriae, feliciter'
(c. 60) Tiberio certe non conveniunt, quod ille patris patriae titulum

¹Censorin. de Die Natali c. 22 ad fin.; ci. Macrobl. 12, 353 Cass. Dio. LV.
c. 63 Sueton. Vit. Octav. c. 31.

² Hermes XIII. p. 111.

³Macrob. Ι. 12, 345 Censorin. de Die Natali c. 22 ad fin.; ci. Dion. XLIV
c. 5 ; Sueton. vit. Caes. c. 76.

⁴ Quo tamen ille perperam usus est, ut supra diximus.

 

