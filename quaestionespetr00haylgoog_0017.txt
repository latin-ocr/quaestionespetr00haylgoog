Ι8 H. W. Haley.

A.U.C. 560 in potestatem Romanorum revenerat indeque in ea con·
dicione manserat¹ Itaque, nisi fallimur, verba illa ‘post attritas
bellis frequentibus opes' spectant non solum ad damna longe ante
accepta sed etiam ad inopiam quae bella civilia paulo ante Augusti
principatum gesta consecuta est.²

Denique Eumolpus poeta haec dicit (c.88) : ‘Ipse senatus, recti
bonique praeceptor, mille pondo auri Capitolio promittere solet, et
nequis dubitet pecuniam concupiscere, Iovem quoque peculio exor-
nat' Sed verba illa ‘recti bonique praeceptor’ optime conveniunt
iis temporibus cum Augustus per senatum populum Romanum ad
pristinos mores reducere conaretur.

Haec 'fere sunt quae maxime nos adduxerunt ut itinera Encolpi in
priorem partem'Augusti principatus incidisse crederemus. Sed for·
tasse operae pretium est rem propius inspicere ut tempora Encolpi ’
quam accuratissime definiantur. Itaque quo id facilius fiat, series
rerum et temporum hoc loco adponenda est.

(1) Octavianus senatus consulto ‘Augustus’ appellatus est
A.U.C. 727. Sed convivae Trimalchionis imperatorem ‘Augustum’
vocant (c. 60) 3 itaque cena Trimalchionis post eum titulum datum
agitur.

(a) Eumolpus dicit (c. 118): Refugiendum est ab omni verbo·
rum, ut ita dicam, vilitate et sumendae voces plebe semotae, ut fiat·
‘odi profanum vulgus et arceo.’⁸ Quo autem tempore Horatius ea
verba scripserit edideritve incertum est. Plerique tamen critici sex
prima carmina libri tertii circiter A.U.C. 726-8, id est, haud ita
longe post bellum Actiacum, eo fere tempore quo Augustus mores
populi corrigere instituebat, scripta esse statuerunt. Itaque sermo·
nem Eumolpi aliquanto post id tempus habitum esse facillime
conicias.

(3) Vinum Trimalchionis ‘Falernum Opimianum annorum cen-
tum’ dicitur (c. 34). Sed vinum Opimianum annorum centum fuit
A.U.C. 733. Neque tamen necesse est verbum illud ‘centnm’
proprie accipias 3 eiusmodi enim verba saepe pro paulo maioribus
minoribusve numeris ponebantur quo brevior et concinnior lieret di·

¹ A.U.C. 560 colonia Romana Crotona deducta est. Liv. XXXIV. 45.
² Sextus Pompeius oram Bruttii diripuerat; Appian. Bell. Civ. V. 19.

⁸ Hor. Od. 111. 1, 1.

 

